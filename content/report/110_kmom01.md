Kmom01
===============================

Rapport för kmom01.

När jag började gå igenom kurslitteraturen för den här kursen insåg jag att vi antagligen kommer att beröra sånt jag läst tidigare. Jag har tillexempel provat på att anpassa text för webbplatser och även att anpassat webbplatser för användaren. Jag tycker att det har varit intressant och ser fram emot vad den här kursen kan tillföra där.

Jag har även pratat med människor som uttryckt sin irritation över webbsidor som är designade på ett sätt som gör dem näst intill oanvändbara. I och med detta och tidigare studier så har jag nästan från början haft det i bakhuvudet när jag gör mina sidor. Jag är ju dock bara nybörjare så om jag lyckats varje gång är jag inte säker på. Men ofta tänker jag att enkelt och tydligt är bra.

När det kommer till att använda ramverk så är det något helt nytt för mig. Det kändes lite rörigt så här i början men jag förstod ganska på en gång var jag skulle in och göra ändringarna i detta kursmoment. Att man inte behöver lägga så mycket tid på sidans style och HTML bidrar ju till att man sparar mycket tid. Momentet kändes väldigt lätt jämfört med de erfarenheter jag har av de tidigare kurserna vilket känns skönt men jag misstänker att svårigheten kommer att öka ganska snabbt.  

De nya verktygen i labbmiljön är nya för mig och det är här jag känner mig mest vilsen. Jag har lite svårt att greppa vad de olika verktygen är till för men med instruktionerna för uppgiften lyckas jag ändå använda dom. Jag har fått en lite större förståelse under kursmomentets gång och jag hoppas att det faller på plats snart. Jag kan ju erkänna att det här är något som stör mig mycket.

Jag tycker att allt hjälpmaterial var väldigt tydligt och bra. Vissa delar klarade jag utifrån enbart artiklarna men andra fick jag titta på videorna och föreläsningen för att förstå. Jag har egentligen inte haft några större problem under kursmomentet. Mitt försök att förminska min bild som tar upp i stort sett hela indexsidan misslyckades totalt men jag såg i videon att vi skulle gå in på det i nästa kursmoment.
